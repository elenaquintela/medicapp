# Estudo preliminar

Neste documento concretarase a idea a desenvolver o máximo posible. Canto máis concreto sexa, máis fáciles van ser de desenvolver as seguintes partes. 

O estudo preliminar debe ser aprobado polo equipo docente para poder pasar ás seguintes fases.

O estudo preliminar inclúe:

## 1. Descrición do proxecto

Descrición resumida da aplicación, onde se explica a idea do proxecto e o seu obxectivo principal. 

### 1.1. Xustificación do proxecto

Neste apartado incluirase a información necesaria para xustificar a realización do proxecto. Debe indicarse como xurdiu a idea do proxecto, que obxectivo se persegue coa súa posta en marcha e/ou que problema vai resolver.

### 1.2. Funcionalidades do proxecto

Explicaranse de forma xeral as funcionalidades que vai ofrecer o proxecto.

### 1.3. Estudo de necesidades

Indicaranse diferentes aplicacións existentes que resolvan problemas similares, explicación de en que medida o conseguen indicando a súa posición no mercado.

### 1.4. Persoas destinatarias

Explicitarase o tipo de persoas ás que vai dirixida a aplicación (contexto social ou sector empresarial, franxa de idade, colectivo, ...). É necesario aclarar se o público obxectivo son persoas, grupos sociais e/ou empresas.

### 1.5. Modelo de negocio

Elección do modelo de negocio explicando a súa xustificación (modelo de pago / freemium - de balde as funcionalidades básicas, mentres que se cobra por servizos máis avanzados / In house - desenvolvemento a medida para contornas empresariais / de subscrición / por publicidade / outros).

## 2. Requirimentos

Descrición dos medios materiais e das tecnoloxías necesarias que se usarán para desenvolver o proxecto incluíndo as linguaxes de programación, técnicas, librerías, bases de datos, servizos usados, servidores, API’s, etc.